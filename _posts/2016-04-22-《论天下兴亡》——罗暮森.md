---
layout: post
title: "《论天下兴亡》——罗暮森"
date: 2016-04-22
description: ""
tag: 罗暮森
---

# 论天下兴亡

逸，吾所欲；危，吾所惧，人之常情也。然逸坠青云志，危砺璞璇性。古人云：生于忧患，死于安乐。此言然哉。  
世之瑰丽之观，唯轻险者与其奇，而贪逸者莫之知也。故轻险者博闻广识，贪逸者粗陋浅薄也。然则男儿志在四方，心系天下兴亡，以风雨侵其体肤，以饥困砺其精神，以祸患浴其灵魂。花无雨打风吹，无以争奇艳；江无山阻岩隔，无以怒波涛；人无磨难愆拂，无以奋身心。故步武于逸终失谋天之韬略，几经危险方得大道之滥觞。  
夫杨氏为帝，大隋当立。一统江山半壁，尽得于己，泱泱中华大地，终归于一。文帝既逝，炀帝从替。被麻戴孝，言表光大社稷。群臣喜泣，百姓不疑，盛世王朝以延袭。可叹壮言无计长久立，暴君合为贤主皮。运河万里，强征八方徭夫为苦力；琼花一现，千栋楼船江南聚。如意指点，军士远赴兵高丽；笙箫之间，浩浩国力化飞絮。  
朝中天子，意怠而自以备周；草野鸿鹄，死地而至于后生。夫一处起义，竞相逆反，顷刻之间，拔寨攻城，所向披靡。精兵锐骑，一触即熸；王畿重镇，敞户归顺。偌大隋朝，何以至焉？以为官者匪为民之官，为君者匪仁义之君，盖失民心也。然何以失民心哉？固怠而失治国之器，以逸生也。  
至于后世唐朝，自立于迭宕之中，知世间疾苦，明兴衰更替。然则轻赋税，免徭役，晓江山来之不易，固危而励精图治。上下一心，终得开元之朝，贞观之治。天下太平，百姓安逸。惜子孙不重其难得之世，呜呼，覆辙不免矣！  
夫天将降大任也，必舍其逸，明其志，视其危，砺其尤，然后适诸大任，于乱世奋发而为，得天地人和而再造乾坤。子孙视之不甚惜，天复降任，危而却步，覆败社稷，其间安可详尽哉！  
登山择险路，踏雪耐危桥。如危中求生，坎坷之世道，若不得撑将过去，几何不坠入榛莽坑堑。常人逸于世俗之外，犹可宥也；负大任者逸 大任之外，无以赦也。况怠于大任，理不容也。是故怠则万事衰，懈则老无为。然后知危而百善兴，怠则功绩亡。  
与作者济南人子彧、煜笙，于乙未年肆月。  
